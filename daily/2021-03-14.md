~00:20

Finalmente, dopo anni, sento di vedere davanti a me uno spiraglio, una piccollissima apertura che da su una viuzza che forse porta alla felicità, o a qualcosa del genere.  Il sollievo che provo è indescrivibile, un macigno tolto da sopra la mia testa, il colore che ritorna davanti ai miei occhi. Ho visto nero per tanto, tantissimo tempo. Adesso sento che le mie azioni hanno di nuovo senso. Che ha di nuovo senso porsi degli obiettivi, e sacrificarsi  per raggiungerli. Che ha senso ritardare la gratificazione del momento. 

Il problema è uno: il mio cervello non esce bene da questa situazione. Mi trovo completamente schiavo delle più stupide dipendenze. Per fortuna, nessuna di queste è grave o irrecuperabile. Il telefono. I social media. Il porno. In generale, una profonda incapacità di starmene senza fare niente, di annoiarmi. Proprio in questo momento ho allungato, quasi involontariamente, la mia mano in direzione del telefono. Per fare cosa? Per ricevere quale piacere momentaneo? 

Il processo di *rewiring* è complicato. Mi basta un momento di debolezza per tornare alle vecchie abitudini.  Conviene forse stabilire delle priorità, e lavorare su una alla volta. Sono quasi del tutto convinto del fatto che risolvere i problemi più importanti può avere effetti a cascata sugli altri vizi.

E allora, il sipario si apre davanti al porno, la dipendenza più potente e malsana che mi attanaglia. Lo stress, da cui mi sono di recente liberato, è stato decisemente un fattore fondamentale in questa mia decadenza. E il porno si è rivelato essere un infido amico nella mia ricerca del piacere estemporaneo e dell'evasione. 
Finalmente, adesso, mi trovo nello stato d'animo, e nella capacità e forza mentale, di reagire. Dopo questo lungo inverno, sento di poter fiorire nuovamente.

Il mio obiettivo è semplice. Smettere di masturbarmi per un tempo abbastanza lungo da rendere questo svago non più una dipendenza, ma un piacere in mio controllo. So per certo di essere una persona migliore, più energica, più socievole, e più felice quando mi astengo dal farlo. Eppure, negli ultimi anni (tanti anni, per la verità), sono stato del tutto incapace di tenere a bada la situazione. E ho sprecato il mio potenziale, la qual cosa mi turba profondamente. Credo che, compiuti i 25 anni, sia arrivato il momento di diventare padroni di se stessi. Di mettere in pratica i precetti filosofici in cui credo. Di ascoltare Marco Aurelio, e Seneca, e Epitteto, e la saggezza di questi uomini straordinari e che sento profondamente vicini a me. 

Come ho già fatto intendere, esiste un solo modo attraverso il quale io possa sentirmi realizzato, ed è attraverso la padronanza di me stesso. Attraverso la disciplina, e il senso del dovere, e il vivere in accordo con i miei principi, anche quando mi è sconveniente. 

Sul momento, it sucks. Lo capisco. Lo so. Ma ho bisogno di credere nel processo, di credere che le mie azioni quotidiane, anche le piú piccole, abbiamo valore. Perché lo hanno. 
Siamo quello che facciamo ripetutamente. Se mangio ripetutamente male, sono una persona che mangia male. Se salto ripetutamente gli allenamenti, sono una persona che non si allena. Se non leggo spesso, non sono un avido lettore. E cosí via. 

Il nocciolo di questo breve discorso è che mi sto dando un'ultima occasione per credere che un nuovo inizio sia possibile. Credere nei nuovi inizi, fin qui, mi ha fatto più male che bene. Mi ha fatto credere di potermi svagare oggi, e di poter "inziare" domani. Ma questa mia mentalità si è protratta per un tempo più lungo del dovuto, e a questo punto sono disilluso riguardo il fatto che questi *nuovi inizi*, cosí altisonanti, possano davvero funzionare. 

Mi sto dando un'ultima possibilità. In cuor mio, non posso più credere di poter reiniziare da zero dopo questo. Sarà tutto più difficile e disilluso se non riesco. 

Ricordarmi di chi ero prima di queste dannate dipendenze dovrebbe aiutarmi. Una persona più vibrante, più creativa, più capace, più attraente, e attrattiva. Ero sempre io, e questo devo ricordarlo. Da qualche parte, sotto questo vecchio strato di ansie, di depressioni, e di brutture, quel ragazzino è ancora vivo. 

Quindi, game on. Day 1.

*PS. Scrivere di notte mi piace. Trovo che sia il momento migliore per me. Devo farlo più spesso.*
